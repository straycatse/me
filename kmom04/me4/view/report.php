<article>
    <header>
      <h1>Redovisning</h1>
    </header>
      <h2>Kmom01</h2>
      <p>För att genomföra Kmom01 har jag satt upp min utvecklingsmiljö enligt uppgiften på dbwebb.se. Min texteditor är Atom och eftersom att jag jobbar på en Windows-dator använder jag mig av Cygwin.</p>
      <p>HTML, CSS och PHP är väldigt bekanta för mig eftersom att jag dels pluggat webbutveckling på gymnasiet och dels för att jag jobbat som webbutvecklare i ett par år nu. Idag jobbar jag nästan uteslutande med WordPress men under min gymnasietid gjorde vi väldigt många hemsidor från scratch i HTML. PHP förekommer ofta för mig i mitt jobb eftersom att jag jobbar mycket med WordPress, men då är det för det mesta ändringar av befintlig kod eller för att göra simplare plugins.</p>
      <p>Sättet som vi jobbar på i labbmiljön är ganska nytt för mig men guiderna på dbwebb.se är väldigt bra och jag hade inga problem med att installera och konfigurera CLI:t.</p>
      <p>Unix är inget större problem för mig då jag på senaste tiden hållit på med ett par projekt som är baserade på Linux. Primärt har jag jobbat med webbserverkonfigurationer på Linuxservrar men jag har även hållit på med lite Raspberry Pi-projekt på Raspbian.</p>
      <p>Allt som allt var det första kursmomentet inga konstigheter för mig. Mycket av momentet är repetition från kurser jag gått på gymnasiet (webbutveckling 1/2, webbserverprogrammering etc.). Jag märkte dock att det var väldigt nyttig repetition då det var längesen jag skapade sidor från grunden. Jag har blivit lite lat av att jobba mycket i CMS:er så jag tyckte särskilt att det var kul att sätta upp en arbetsmiljö lokalt på datorn.</p>
      <p>Jag måste säga att min TIL för detta kursmomentet är effektiviteten av att jobba med Cygwin för att ladda upp och validera genom CLI. Jag har en tendens att vara slarvig och jobba lokalt på datorn och sedan föra över filerna till webbservern med FTP. Sättet vi jobbar på här med dbwebb-miljön är verkligen effektiv.</p>
      <h2>Kmom02</h2>
      <p>I Kmom02 har jag utökat min me-sida och byggt på den. Nu börjar sidan ha en tydlig struktur och korrekta HTML-element.</p>
      <p>Jag skulle säga att jag är betydligt mer bekväm och erfaren med CSS, då jag primärt arbetat i WordPress de senaste åren. Eftersom att elementen i de WordPress-sidor jag byggt redan finns har jag bara behövt arbeta med PHP och CSS för att styla om dem. Det som var mest ovant var att använda de nya element som är nya för HTML5 (main och article t.ex.). I gymnasiet jobbade jag mer div istället.</p>
      <p>I kursen webbserverprogrammering 1 på gymnasiet fick vi hålla på ganska mycket med PHP. Där tyckte jag det var väldigt intressant med databasdrivna webbapplikationer. När jag sedan började med WordPress fördjupades mitt intresse. Jag tycker att det är kul att utveckla med PHP men att dokumentation ibland är lite svårtolkad, även om den är informativ.</p>
      <p>PHP-labben för Kmom02 var inga konstigheter för min del. Många av uppgifterna i labben liknande de uppgifter jag haft under gymnasiet men repetitionen var nyttig. Man hinner glömma mycket på ett par år.</p>
      <p>Kmom02:s TIL för mig är användandet av HTML-elementen "main" och "article" och hur de strukturerar hemsidan. Det var även upplysande med läsningen om hur clearfix fungerar. Jag har avänt mig av det tidigare men inte förstått hur det fungerar riktigt.</p>
      <h2>Kmom03</h2>
      <p>Det är först nu på Kmom03 som jag tycker att saker och ting börjar bli lite utmanande men även roligare. I gymnasiet fick vi pröva på att använda arrayer i PHP men egentligen bara väldigt grundligt. Detta kursmoment har lärt mig väldigt mycket nytt om hur man strukturerar upp arrayer och hur de kan användas. Konceptet är bekant men jag har lärt mig väldigt mycket nytt under detta kursmoment.</p>
      <p>Introduktionen av sidkontroller, multisidor och template-filer känns kanon, om något lite mer avancerat än vad man är bekväm vid sedan tidigare.</p>
      <p>Me-sidan börjar utvecklas till en ordentlig hemsida nu. Det känns proffsigt att använda sig av PHP-kod för att sköta sidnavigeringen och att t.ex. använda querysträngar. Templatefiler gör att det faktiskt känns som att man kan bygga en större sida effektivt i denna struktur.</p>
      <p>Jag har behövt läsa igenom de tidigare länkade guiderna ordentligt nu, till skillnad från tidigare kursmoment. Det känns väldigt kul då man lär sig väldigt mycket nytt. Jag börjar även tycka att det är enklare att navigera och hitta hjälp på php.net.</p>
      <p>Den största TIL:en för detta kursmoment är hur arrayer verkligen funkar och hur man kan använda dem konkret. Tidigare har det varit väldigt abstrakt men nu känns det äntligen som att saker och ting faller på plats.</p>
      <h2>Kmom04</h2>
      <p>Kmom04 var väldigt intressant och jag har lärt mig mycket om PHP, speciellt om hur sessioner fungerar.</p>
      <p>När det kommer till CSS Skulle jag kalla mig själv relativt erfaren. Av språken HTML, CSS och PHP är det definitivt CSS som jag jobbat med mest hittills. Eftersom att jag oftast jobbar i WordPress har jag ofta behövt ändra stilen på befintliga element med CSS.</p>
      <p>Jag tycker det är väldigt kul att jobba med CSS men skulle gärna ha mer teknisk förståelse för hur det funkar. Ett exempel på något som jag vill fördjupa mig inom är hur man jobbar med olika webkits i olika webbläsare.</p>
      <p>Funktionerna i PHP har inte varit några större bekymmer eftersom att jag har en del tidigare erfarenhet av språket. Jag har även jobbat en hel del med C# och Unity under gymnasiet för spelprogrammering, där funktioner fungerar på typ samma sätt.</p>
      <p>Formulären var inga större bekymmer för mig, liksom det mesta vi jobbat med hittills i kursen har jag viss erfarenhet från gymnasiet om hur formulär (både med GET och POST) fungerar. Arbetstekniken med processingsidor var dock ny för mig.</p>
      <p>Allt som allt var detta kursmoment nyttig repetition tillsammans med en hel del nyheter för mig. Det känns som att jag lär mig mycket nytt nu till skillnad från de första två kursmomenten.</p>
      <p>Jag lyckades göra en integration för stylechoosern i min header, men jobbar fortfarande på att integrera på något snyggt sätt. Hursomhelst fungerar den, vilket jag är nöjd med.</p>
      <p>Min TIL för detta kursmoment är hur man kan spara information i en session för att nyttja till olika saker. Jag ser fram emot att börja arbeta med databaser längre fram då jag tidigare haft hobbyprojekt i SQL.</p>
    <footer>
        <?php require "view/byline.php"; ?>
    </footer>
</article>
